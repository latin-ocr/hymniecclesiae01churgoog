Sabbata.

Tu nempe sanctus et potens,
Placere das solus tibi:

Tu legis auctor das sequi
Quod lege praemonstras iter.

Cingunt iter pericula,

Tu lubricos firma pedes ;
Et certiore fervidi .
Pergemus ad metam gradu.

Ο meta felix, pax ubi

Et vera nos manet quies;
Ubi voluptatis sacro
Torrente potabis tuost

Te mens, Ο alma TrinitaS‚
Anhelat ardens, te sitit:
Tua redemptis gratia
Aeterna redde praemia.

AD VESPERAS.

Supreme motor cordium,
Tu sanctitatis frugibus
Justos ab orbe condito
Tenore ditas perpeti.

Hic spes, fides et caritas
Dulci cohaerent vinculo:
Praesentis aevi post diem
Manebit una caritas.

 

