In Festo S: Nominis Jesu.

AD LAUDES.

Jesu, decus angelicum,
In aure dulce canticum,
In ore mel mirificum,

In corde nectar coelicum.

Qui te gustant, esuriunt,
Qui bibunt, adhuc sitiunt,
Desiderare nesciunt,

Nisi Jesum‚ quem diligunt.

Ο Jesu mi dulcissime,
Spes suspirantis animae!
Te quaerunt piae lacrymae,
Te clamor mentis intimae. Ι

Mane nobiscum Domine,
Et nos illustra lumine,
Pulsa mentis caligine,
Mundum reple dulcedine.

Jesu, flos Matris Virginis,
Amor nostrae dulcedinis,
Tibi laus, honor nominis,
Regnum beatitudinis.

 

