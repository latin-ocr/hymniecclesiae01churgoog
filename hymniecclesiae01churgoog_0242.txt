HYMNI.

*-

DOMINICA.

AD MATUTINUM.

Per librarem.

Primo die, quo Trinitas
Beata mundum condidit,

Vel quo resurgens Conditor
Nos morte victa liberat:

Pulsis procul torporibus
Surgamus omnes ocyus,
Et nocte quaeramus Deum,

Propheta sicut praecipit:

Nostras preces ut audiat,
Suamque dextram porrigat,
Et expiatos sordibus
Reddat polorum sedibus.

Ut, quique sacratissimo
Hujus diei tempore .
Horis quietis psallimus,
Donis beatis muneret.

 

